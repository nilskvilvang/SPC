[["er-dataene-dine-normalfordelte.html", "5 Er dataene dine normalfordelte? 5.1 Q-Q plott 5.2 Anderson-Darling test for normalitet", " 5 Er dataene dine normalfordelte? I forrige kapittel viste vi til at data har ulike fordelinger, og at ulike analyser vi gjør i statistisk prosesskontroll har forutsetninger/bygger på antalkelser om hvordan dataene er fordelt (det gjelder forsåvidt alle statistiske analyser vi gjør). Så i dette kapittelet skal vi se nærmere på hvordan vi kan avgjøre om dataene våre er normalfordelte - i mange tilfeller vil det være hensiktsmessig å først sjekke for normalitet siden veldig mange statistiske analyser forutsetter det.1 Vi skal også være klar over at utregning av såkalte testverdier (som Shapiro-Wilk eller Anderson-Darling) også bygger på visse forutsetninger. Vi har imidlertid en metode som vi kan kalle forutsetningsfri som vi anbefaler å begynne med: Q-Q plott. 5.1 Q-Q plott Både histogrammet og Q-Q plottet er visuelle måter å undersøke om en distribusjon er normalfordelt eller ikke. Selv om de ikke alltid gir et entydig svar er de egnet til å gi oss et inntrykk av om en datadistribusjon er normalfordelt eller ikke. Setter man en normalfordelingskurve på et histogram gir det en indikasjon. Som hjelpemiddel er imidlertid Q-Q plott langt bedre. Q-Q plottet (quantile-quantile plot) kan tolkes ved å se om dataverdiene ligger langs en rett linje med ca 45 graders vinkel. Q-Q plottet (se video for forklaring på utregning) innebærer å se to distribusjoner mot hverandre  empirisk fordeling (dataene) og teoretisk forventning ut fra en fordelingsmodell (som normalfordeling om vi snakker om \"normal Q-Q plott - dvs vi ser om vår empiriske datafordeling og normalfordelingen er lik). Om de samsvarer perfekt ligger de på en helt rett linje (x = y). I eksempelet under vil da alle punktene ligge perfekt oppå den rette linjen. Siden vi vet den teoretiske distribusjonen til normalfordelingen, kan vi bruke denne teoretiske fordelingen til å plotte den mot datasettet vi sitter med. Vi har laget en video som viser hvordan du kan lage et Q-Q plott fra scratch i Excel. Statistikkprogrammer (som R og evt statistikk/SPC plug-ins i Excel) lager naturligvis dette (og regner ut testverdier) svært raskt og enkelt for oss. La oss først se på et Q-Q plott som viser en normalfordeling (du kan laste ned Excelfila hvis du ønsker dataene): Download QQ_norm.xlsx Figure 5.1: Q-Q plott normalfordeling Vi ser at dette Q-Q plottet viser oss at vi kan være ganske sikre på at dette datasettet er normalfordelt (noe som gir meninig siden vi har brukt R til å lage et normalfordelt datasett). Tolkning av Q-Q plott er imidlertid ikke alltid så enkelt som i eksempelet ovenfor - det er en viss grad av subjektivitet involvert. Underhar vi gjengitt noen typiske mønstre vi kan se og hva de skyldes. Som et supplement til Q-Q plott kan vi bruke ulike testverdier (fra f.eks. Shapiro-Wilk og Anderson-Darling). Disse kommer vi tilbake til senere i kapittelet. I det første eksempelet på avvik fra den helt klare normalfordelingen lager vi et datasett som har en skjevhet mot høyre (right skewness) - også kalt positiv skjevhet (uten at det legges noe positivt i positivt). Datasettet kan lastes ned i Excelformat her: Download QQ_norm_rs.xlsx Figure 5.2: Q-Q plott - fordeling skjevhet høyre I et datasett med høyreskjevhet vil ofte Q-Q plottet vise en bananform med bunnen/midten av bananen ned mot høyre hjørne og endene pekende oppover/utover fra den rette linjen. I det neste datasettet har vi generert en kraftig skjevhet til venstre. Q-Q plottet får da en omvendt bananform i forhold til høyre skjevhet, altså en topp på midten og to ender som svinger nedover ift den rette linja. Datasettet finner du her: Download QQ_norm_ls.xlsx Figure 5.3: Q-Q plott - fordeling skjevhet venstre De neste to tilfellene av avvik vi skal ta for oss er såkalte light-tailed (lette haler med liten sannsynlighet for ekstreme verdier og utvalg tendeerer til å ikke fravike gjennomsnittet med mye) og heavy-tailed (fete/tunge haler med større sannsynlighet for at ekstreme verdier vil forekomme) fordelinger. Datasett for fete haler er her: Download QQ_ht.xlsx Figure 5.4: Q-Q plott - heavy-tail Fordelinger med tunge haler vil ofte følge en slags omvendt S-form. Den starter med å vokse raskere enn normalfordelingen og ender med å vokse saktere. Datasettet for lette haler finner du her: Download QQ_lt.xlsx Figure 5.5: Q-Q plott - light-tail Q-Q plottet for en fordeling med lette haler har ofte en S-form. Dataene vokser saktere enn normalfordelingen i starten før den følger vekstraten til normalfordelingen. Mot slutten vokser den raskere enn normalfordelingen. Derfor bøyer den av fra normalfordelingen. Til slutt kan vi se på en typisk bimodial fordeling, med datasett her: Download QQ_bimod.xlsx Figure 5.6: Q-Q plott - bimodial Den bimodiale fordelingen viser ofte et brudd eller et distinkt knekkpunkt rundt krysning av den rette linja, med en del av linja på hver side av den rette linja. Vi har nå sett på noen typiske eksempler på mønstre i Q-Q plott. Det kan imidlertid være vanskelig å bedømme fordelinger som ligger nære normalfordelingen, men likevel ikke perfekt oppå (du vil trolig aldri se en perfekt match med mindre du har generert et normalfordelt datasett med mange datapunkter). Vi kan supplere Q-Q plottene med visse statistiske tester - det er tema for de neste delkapitlene (men husk: disse statistiske testene har sine egne forutsetninger og er heller ikke uten utfordringer). 5.2 Anderson-Darling test for normalitet Det er tildels stor uenighet om hvor alvorlig avvik fra normalfordelingens teoretiske forventning man kan være for likevel å bruke ulike statistiske analyser. Mange analyser er ganske robuste for avvik. Det beste rådet tror vi er å være bevisst på dette og sjekke med statistikkbøker og artikler hvor robuste de enkelte analysene er for avvik "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
